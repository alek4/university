#basi-dati 

#### Algebra relazionale

L'algebra relazionale è un linguaggio procedurale, basato su concetti di tipo algebrico. Permette di costruire espressioni che coinvolgono più operatori, allo scopo di formulare interrogazioni anche complesse.

Dato che le relazioni sono insiemi, possiamo definire su di esse gli operatori insiemistici di ***unione***, ***differenza*** e ***intersezione***. Un dettaglio non trascurabile delle relazioni è che sono insiemi *omogenei* dunque non avrebbe senso definire gli operatori in questione su qualunque coppia di relazioni, dal punto di vista del modello relazionale. Per tanto consideriamo ammissibili solo operazioni insiemistiche a coppie di operandi definite sugli stessi attributi. 

- l'***unione*** di due relazioni $r_1$ e $r_2$ definite sullo stesso insieme di attributi $X$ è indicata con $r_1 \cup r_2$  ed è ancora un relazione su $X$  contenente le tuple che appartengono a $r_1$ oppure $r_2$, oppure ad entrambe
- l'***intersezione*** di $r_1(X)$ e $r_2(X)$ è indicata con $r_1 \cap r_2$ ed è una relazione su $X$ contentene le tuple che appartengono sia ad $r_1$ sia a $r_2$
- la ***differenza*** di $r_1(X)$ e $r_2(X)$ è indicata con $r_1 - r_2$ ed è una relazione su $X$ contenente le tuple che appartengono a $r_1$ e non a $r_2$

L'operatore di ***ridenominazione*** ($\rho_{B_1B_2...B_k\leftarrow A_1A_2...A_k}$) ha l'obiettivo di cambiare nome agli attributi a seconda delle necessità, per facilitare le operazioni insiemistiche. Anche se stiamo cambiando il nome, il contenuto della relazione rimarrà inalterato.

L'operatore di ***selezione*** $\sigma_F(r)$, in cui $r$ è una relazione e $F$ una formula proposizionale, produce una relazione sugli stessi attributi di $r$ che contiene le tuple di $r$ su ciò $F$ è vera.

Infine l'operatore di ***proiezione*** ($\pi_Y(r)$) è ancora più semplice: dati una relazione $r(X)$ e un sottoinsieme $Y$ di $X$, la *proiezione* di $r$ su $Y$ è l'insieme di tuple su $Y$ ottenute dalle tuple di $r$ considerando solo i valori su $Y$. Il risultato di una proiezione contiene al più tante tuple quante l'operando, ma può contenerne di meno. Notiamo quindi che esiste un legame fra vincoli di chiave e le proiezioni, infatti se il risultato di una proiezione contiene lo stesso numero di tuple della relazione di partenza allora il sottoinsieme di attributi è superchiave per la relazione.