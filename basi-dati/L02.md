#basi-dati 

#### Il valore nullo

Per rappresentare la non disponibilità di valori, il concetto di relazione viene esteso prevedendo che una tupla possa assumere, su ciascun attributo, un valore speciale detto ***valore nullo***. Questo particolare valore però può assumere diversi significati:
- Potremmo non conoscere al momento il valore da inserire, quindi lo sostituiremo con il valore nullo. In questa situazione si tratta di ***valore sconosciuto***.
- Nel caso in cui per una determinata tupla non esiste un valore per un attributo diremo che il valore è ***inesistente***.
- L'ultimo significato che il valore nullo può assumere è chiamato ***senza informazione***, il valore di un attributo di una tupla è inesistente oppure sconosciuto; non possiamo se il valore esista e, in caso affermativo, non lo conosciamo.

Sarà quindi necessario moderare opportunamente la presenza dei valori nulli nelle relazioni.

#### Vincoli

Il concetto di ***vincolo di integrità*** è come un proprietà che deve essere soddisfatta dalle istanze che rappresentano informazioni corrette per l'applicazione. E' possibile classificare questi vincoli a seconda di quanti elementi della base di dati coinvolge:
- Un vincolo *intrarelazionale* definisce delle regole sulle singole relazioni (tabelle) della base di dati, più in dettaglio troviamo:
	- un ***vincolo di dominio*** se impone restrizioni sul dominio dell'attributo
	- un ***vincolo di tupla*** è un vincolo che impone restrizioni tra due o più attributi della tupla; una sintassi per rappresentare vincoli di questo tipo è quella che permette di definire espressioni booleane
- Un vincolo *interrelazionale* è un vincolo che coinvolge più relazioni.

I ***vincoli di chiave*** sono senz'altro i vincoli più importanti del modello relazionale, un vincolo di chiave è un insieme di attribuiti utilizzato per identificare univocamente le tuple di una relazione.

> Nota: un record è identificato da almeno tutti i suoi valori

Per formalizzare la definizione, procediamo di due passi:
- è detta ***superchiave*** un insieme di attributi $K$ che identifica una tupla di una relazione $r$ se $r$ non contiene due tuple distinte $t_1$ e $t_2$ con $t_1[K] = t_2[K]$
- $K$ è detta chiave (***key***) se è una *superchiave* **minimale**; non esiste un'altra superchiave $K'$ che sia contenuta in $K$ come sottoinsieme proprio 

Su una delle chiavi (detta ***chiave primaria***) si vieta la presenza di *valori nulli*; sulle altre in genere sono ammessi. Questo perché se dovessimo ammettere valori nulli nella chiave diventerebbe impossibile distinguere due tuple che hanno come chiave dei valori nulli!

Un vincolo di *integrità referenziale* (**foreign key**) fra un insieme di attributi $X$ di una relazione $R_1$ e un'altra relazione $R_2$ è soddisfatto se i valori su $X$ di ciascuna tupla dell'istanza di $R_1$ compaiono come valori della chiave (primaria) dell'istanza di $R_2$.  