#basi-dati 

#### Prodotto cartesiano

Il ***prodotto cartesiano*** tra due relazioni è un operatore definito su relazioni che non hanno attributi in comune, esso concatena le tuple della prima relazione con le tuple della seconda. Il risultato conterrà un numero di tuple pari al prodotto delle [[L01#Modello relazionale|cardinalità]] degli operandi.

#### Join

L'operatore ***join*** ci permette di correlare dati contenuti in relazioni diverse, confrontando i valori contenuti in esse e utilizzando quindi la caratteristica fondamentale del modello, quella di essere basato su valori. Esistono alcune varianti spiegate di seguito.

L'operazione di ***theta join*** non è altro che un *prodotto cartesiano* seguito da una *selezione*, viene definito nel seguente modo:
$$
r_1 ⋈_F r_2 = \sigma_F(r_1⋈r_2)
$$
(dove $F$ è una formula proposizionale)

***Equi-join*** è un banale *theta-join* in cui la condizione $F$ è una congiunzione di atomi di uguaglianza.

Il ***join naturale*** è un operatore che correla dati in relazioni diverse, sulla base di valori uguali in attributi con lo stesso nome. Il grado della relazione ottenuta come risultato di un *join naturale* è minore o uguale della somma dei [[basi-dati/L01|gradi]] dei due operandi.

Un'altra variante dell'operatore *join* è l'***outer join***, che prevede che tutte le tuple diano un contributo al risultato, eventualmente estese con valori nulli ove non vi siano controparti opportune; in poche parole, restituisce tutti valori corrisposti e **non** corrisposti da entrambe le relazioni. Esistono tre diverse varianti:
- *outer join* ***sinistro***, che estende solo le tuple del primo operando
- *outer join* ***destro***, che estende solo le tuple del secondo operando
- *outer join* ***completo***, che estende sia le tuple del primo operando che del secondo

#### Divisione

La divisione è un'operazione binaria che si applica a due relazioni $r$ ed $s$, rispettivamente con schemi relazionali $R=(A_{1},...,A_{m})$ ed $S=(A_{{i_{{1}}}},...,A_{{i_{{n}}}})$, dove $S$ è un sottoinsieme proprio di $R$ (e quindi $m-n>0$ sempre).

La relazione risultante, $r\div s$, è detta il quoziente della divisione di $r$ per $s$ e ha come schema $R-S$, cioè l'insieme degli attributi di $R$ non compresi in $S$. In essa saranno presenti tutte (e solo) le tuple $\langle x\rangle$ tali che per ogni tupla ${\displaystyle \langle y\rangle }$ di $s$, la tupla risultante $\langle x,y\rangle$ appartenga ad $r$. 