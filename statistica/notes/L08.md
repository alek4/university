#statistica 

#### Variabili aleatorie

Quando si realizza un esperimento casuale, non sempre si è interessati in ugual modo a tutte le informazioni ricavabili dal suo esito. Spesso si può individuare una singola quantità numerica che racchiude ciò che vogliamo sapere. Queste quantità di interesse che son determinate dal risultato di un esperimento casuale sono dette ***variabili aleatorie***. Siccome il valore di una variabile aleatoria è determinato dall'esito dell'esperimento, possiamo assegnare delle probabilità ai suoi valori possibili.

Dato uno spazio di probabilità $(\Omega, \mathcal{A}, \mathbb{P})$, una variabile aleatoria $X$ è una funzione così definita:
$$
X: \Omega \rightarrow \mathbb{R}
$$
*esempio:* dato $X = \text{somma degli esiti di 2 dati}$.
$$
\mathbb{P}(\{X = 3\}) = \mathbb{P}(\{1,2\} \cup \{2,1\}) = \mathbb{P}(\{1,2\}) + \mathbb{P}(\{2,1\}) = \frac{2}{36}
$$
>N.B. 
>$\forall \alpha \in \mathbb{R}$ $X^{-1}(\alpha) = \{\omega \in \Omega : X(\omega) \le \alpha \}$
>se $X(\omega) \in \mathcal{A}$ allora $X$ è una variabile aleatoria

Chiameremo $I_A$ ***funzione indicatrice*** dell'evento $A$, la funzione che assumerà i valori $1$ o $0$ a seconda se l'evento $A$ si verifica o meno.
$$
I_A(x) = \begin{cases}
1 & \text{se x \in A} \\
0 & \text{se x \notin A}
\end{cases}
$$
Variabili aleatorie con un numero finito o numerabile di valori possibili sono dette *discrete*, esistono però anche variabili aleatorie dette *continue*, che possono assumere un insieme continuo di valori possibili. Per rappresentare queste ultime definiamo la ***funzione di ripartizione*** $F$ di una variabile aleatoria $X$ così:
$$
F_X(x) := \mathbb{P}(X \le x)
$$
Quindi $F(x)$ esprime la probabilità che la variabile $X$ assuma un valore minore o uguale a $x$.

*Corollario:*
$$
\begin{aligned}
&\{X \le b\} = \{X \le a\} \cup \{a \lt X \le b\} \\
&\mathbb{P}(X \le b) = \mathbb{P}(X \le a) + \mathbb{P}(a \lt X \le b) \\
&F_X(b) = F_X(a) + \mathbb{P}(a \lt X \le b) \\
&\mathbb{P}(a \lt X \le b) = F_X(b)-F_X(a)
\end{aligned}
$$
