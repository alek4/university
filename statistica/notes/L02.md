#statistica 

Un modo utile di visualizzare un campione di coppie di valori $(x_i, y_i)$ è quello di creare un grafico bidimensionale, sull'asse delle $x$ inseriremo i valori appartenenti all'insieme delle $x$ mentre sull'asse delle $y$ i valori di $y$. Questo grafico lo chiameremo ***diagramma di dispersione*** (*scatter plot*).
![Image](https://www.tibco.com/sites/tibco/files/media_entity/2022-01/scatter-chart-example.svg)
Adesso introdurremo una nuova statistica chiamata ***coefficiente di correlazione campionaria*** (*indice di correlazione lineare*), che quantifica in che misura grandi valori di $x$ corrispondono a grandi valori di $y$ e piccoli valori di $x$ a piccoli valori di $y$.

Diremo che i valori sono in ***relazione diretta*** (*correlazione positiva*) se i valori del primo insieme sono alti, tendenzialmente saranno grandi anche i valori del secondo insieme, oppure se i valori del primo insieme sono piccoli, saranno piccoli anche quelli del secondo.
Al contrario, diremo che i valori sono in ***relazione indiretta*** (*correlazione negativa*) se i valori del primo gruppo sono grandi, i valori del secondo saranno tendenzialmente più piccoli, oppure se i valori del primo gruppo son piccoli, quelli del secondo saranno grandi.

Per capire se un valore è grande (o piccolo) rispetto al suo insieme dobbiamo osservare il segno dello [[statistica/notes/L01#Media campionaria|scarto]], ovvero la differenza tra il valore in questione e la media campionaria del suo insieme; se lo scarto è positivo diremo che il valore è grande, mentre se negativo verrà considerato piccolo.

Chiameremo ***covarianza campionaria*** la formula così descritta:
$$
\frac{1}{n-1}\sum_{i=1}^{n}(x_i-\overline x)(y_i-\overline y)
$$
se il risultato è $\ge$ 0, diremo che $x$ e $y$ sono in *relazione diretta*, altrimenti saranno in *relazione indiretta*.

Siano $s_x$ e $s_y$ rispettivamente, le deviazioni standard dei valori $x$ e dei valori $y$. l'***indice di correlazione lineare*** (*coefficiente di correlazione campionaria*), che scriviamo con $\rho$, delle coppie di dati $(x_i,y_i)$, $i = 1,...,n$, è definito da 
$$
\rho_{x, y} = \frac{cov(x,y)}{s_xs_y}
$$
> vedi se elencare tutte le proprietà oppure no

Il valore di $\rho$ non cambia se aggiungiamo una costante a ciascun valore $x$ (o $y$), oppure se ogni variabile $x$ (o $y$) viene moltiplicata per una costante positiva.

Il valore assoluto di $\rho$ è una misura dell'*intensità della relazione* lineare tra i valori $x$ e $y$ di una coppia di dati. Un valore di $|\rho|$ uguale a 1 evidenzia una perfetta relazione lineare. Mentre il segno di $\rho$ indica la *direzione* della relazione (*indiretta* o *indiretta*).