#statistica 

#### La formula di Bayes

La seguente equazione prende il nome di *formula di Bayes*:
$$
\begin{aligned}
\mathbb{P}(F_j|E) &= \frac{\mathbb{P}(F_j \cap E)}{\mathbb{P}(E)} \\
&= \frac{\mathbb{P}(E|F_j)\mathbb{P}(F_j)}{\sum_{i = 1}^{n}\mathbb{P}(E|F_i)\mathbb{P}(F_i)}
\end{aligned}
$$
Possiamo vedere gli eventi $F_j$ come possibili "ipotesi" che abbiano influenza su un qualche esperimento, la formula di Bayes ci mostra come è necessario modificare le opinioni su tali ipotesi da prima a dopo l'esperimento stesso, con le loro probabilità che passano da $\mathbb{P}(F_j)$ a $\mathbb{P}(F_j|E)$.

#### Eventi indipendenti

Siano $E, F$ due eventi, nel caso in cui $\mathbb{P}(E|F) = \mathbb{P}(E)$ diremo che $E$ è indipendente da $F$. Quindi $E$ è indipendente da $F$ se la conoscenza che $F$ si è avverato non cambia la probabilità di $E$.
Siccome $\mathbb{P}(F|E) = \frac{\mathbb{P}(F \cap E)}{\mathbb{P}(E)}$, $E$ è ***indipendente*** da $F$ se
$$
\mathbb{P}(E \cap F) = \mathbb{P}(E)\mathbb{P}(F)
$$
altrimenti si dicono ***dipendenti***.
Poiché l'operazione di intersezione è simmetrica, quando $E$ è indipendente da $F$, sarà anche vero che $F$ è indipendente da $E$.

Se $E$ e $F$ sono indipendenti, lo saranno anche $E$ e $\overline F$.
*Dimostrazione*, siccome $E = (E \cap F) \cup (E \cap \overline F)$:
$$
\begin{align}
\mathbb{P}(E \cap F^c) &= \mathbb{P}(E) - \mathbb{P}(E \cap F)\\
&=\mathbb{P}(E) - \mathbb{P}(E)\mathbb{P}(F)\\
&=\mathbb{P}(E)[1-\mathbb{P}(F)] = \mathbb{P}(E)\mathbb{P}(F^c)
\end{align}
$$

Se i tre eventi $E, F \text{ e } G$  sono indipendenti se valgono tutte e quattro le equazioni seguenti:
$$
\begin{aligned}
\mathbb{P}(E \cap F \cap G) &= \mathbb{P}(E)\mathbb{P}(F)\mathbb{P}(G) \\
\mathbb{P}(E \cap F) &= \mathbb{P}(E)\mathbb{P}(F) \\
\mathbb{P}(E \cap G) &= \mathbb{P}(E)\mathbb{P}(G) \\
\mathbb{P}(F \cap G) &= \mathbb{P}(F)\mathbb{P}(G)
\end{aligned}
$$
si noti che se i tre eventi sono indipendenti, allora ciascuno di essi sarà indipendente da qualunque evento che si possa costruire con gli altri due. Ad esempio:
$$
\begin{aligned}
\mathbb{P}[E &\cap (F \cup G)] = \\
&= \mathbb{P}[(E \cap F) \cup (E \cap G)] \\
&= \mathbb{P}(E \cap F) + \mathbb{P}(E \cap G) - \mathbb{P}(E \cap G \cap F) \\
&= \mathbb{P}(E) \mathbb{P}(F) + \mathbb{P}(E) \mathbb{P}(G) - \mathbb{P}(E) \mathbb{P}(G \cap F) \\
&= \mathbb{P}(E)[\mathbb{P}(F) + \mathbb{P}(G) - \mathbb{P}(G \cap F)] \\
&= \mathbb{P}(E) \mathbb{P}(G \cup F)
\end{aligned}
$$