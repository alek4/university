#statistica 

#### Eterogeneità

Nel caso di variabili qualitative nominali la varianza e gli altri indici da essa derivati non si possono calcolare. E' comunque necessario avere un indice di che misuri la dispersione della distribuzione delle frequenze, detta ***eterogeneità***. Diremo che una variabile si distribuisce in modo eterogeneo se ogni suo valore si presenta con la stessa frequenza.

Dato un campione $\{a_1,...,a_n\}$ in cui occorrono i valori distinti $v_1,...,v_s$ e indicando con $f_i$ la frequenza relativa dell'elemento $v_i$ per $i = 1,...,s$, la quantità
$$
I = 1 - \sum_{i=1}^{s}f_i^2
$$
è detta ***indice di eterogeneità di Gini***, si noti che:
- $0 \le I \lt 1$, in quanto:
	- $\exists j$ $f_j^2 \gt 0$  e quindi $\sum f_i^2 \gt 0$, il che implica $I \lt 1$;
	- $\forall i$ $f_i^2 \le f_i$ essendo $0 \le f_i \le 1$, e dunque $\sum f_i^2 \le \sum f_i = 1$, il che implica $I \ge 0$; 
- in caso di eterogeneità minima, tutti gli elementi del campione assumono lo stesso valore, dunque esiste un solo $j$ per cui $f_i = 1$ e per ogni $i \ne j$ si ha $f_i = 0$, pertanto $I = 1 - 1 = 0$;
- in caso di eterogeneità massima tutte le osservazioni hanno invece la medesima frequenza $f_i = \frac{1}{s}$, e quindi $I = 1 - \frac{1}{s} = \frac{s-1}{s}$.

Nel caso in cui si voglia avere un indice che assuma valori tra $0$ e $1$, è possibile dividere l'indice di Gini per il valore massimo $\frac{s-1}{s}$, ottenendo il cosiddetto *indice di Gini normalizzato*:
$$
I'=\frac{s\cdot I}{s-1}
$$

#### Insiemi di dati normali

Un insieme si dice ***normale*** se il rispettivo istogramma ha le seguenti proprietà:
1. Ha il punto massimo in corrispondenza dell'intervallo centrale
2. Spostandoci dal centro verso sinistra o verso destra, l'altezza diminuisce in modo tale l'intero istogramma è a forma di campana
3. L'istogramma è simmetrico all'intervallo centrale.

Se l'istogramma di un insieme di dati è vicino a essere un istogramma normale, diciamo che l'insieme di dati è *approssimativamente normale*. Ogni insieme di dati che non è *approssimativamente simmetrico* intorno alla mediana campionaria si dice ***asimmetrico*** (skewed).
A causa della simmetria dell'istogramma normale, la media e la mediana di un insieme di dati approssimativamente normale sono uguali o molto prossime.

#### Regola empirica

Se un insieme di dati è approssimativamente normale con media campionaria $\overline x$ e deviazione standard campionaria $s$, allora le seguenti affermazioni sono valide:
1. Approssimativamente 68% delle osservazioni rientrano nell'intervallo
$$
\overline x \pm s
$$
2. Approssimativamente 95% delle osservazioni rientrano nell'intervallo
$$
\overline x \pm 2s
$$
3. Approssimativamente 99.7% delle osservazioni rientrano nell'intervallo
$$
\overline x \pm 3s
$$

